Кеме суға батып бара жатқанда, оның командасы болған жағдайға кім кінәліні іздеп жатпай-ақ, қоян-қолтық жұмыс істеуі керек қой.<>

Айқын мақсатсыз адам да, билік жүргізуші құрылым да, қоғам да өмір сүре алмайды.<>

Біздің жастар елеспен өмір сүрмеуге тиіс. Қазақстаннан тыс жерде жұмақ жоқ. Еш жерде, әлемнің ешбір елінде бәріне бірден ие болу мүмкін емес.<>

Біздің жастарымыз Отанға адалдық пен оны қорғауға әзір болуы жөнінен бабаларынан және аталарынан өнеге алса игі.<>

Жастар – біздің болашағымыздың негізі…<>

Сіздерге міндетті түрде сапалы білім алу керек, ол сіздерге сенімді іргетас болады.<>

Біздің жастарымыз оқуға, жаңа ғылым-білімді игеруге, жаңа машықтар алуға, білім мен технологияны күнделікті өмірде шебер де тиімді пайдалануға тиіс.<>

Саналы мұратсыз, асқақ армансыз өмір сүретін адамдарды ұсақ, тоғышарлық мүдде, жеке бастың бір сәттік материалдық пайдасын ойлау стихиясы сөзсіз арбап алады. Сөйтіп, соның салдарынан қоғамдық азғындау басталады.<>

...өз өміріңнің қожасы өзің болуың – кез-келген қазынадан бағалы.<>

Мақтаудың ең жақсысы – мойындау.<>

Жеке тұлғаның бәсекеге қабілеттілігі – белгісіз ертеңгінің емеурінін өз пайдаңа қолдана білу қабілеті.<>

Өзіндік ортада туған, бәсекеге қабілетті тұлға, алдымен, өз халқының мәдениеті мен тілін білуі керек.<>

Адам кешегісімен, қазіргісімен және келешегімен өмір сүреді. Қазіргі сәт тез өтеді, тез кешегіге, өткенге айналады. Яғни біз өмір бойы келешекке ұмтылумен ғұмыр кешеміз.<>

Өзгелердің тек қатесінен ғана емес, жетістіктерінен де үйренген жөн шығар.<>

Адамның oй-санасын бiр сәттe өзгeрту мeмлeкeттiң қoлынан кeлмeйдi.<>

Дамудың қазіргі кезеңінде адам факторы айқындаушы фактор болып табылады.<>

Оқу үрдісі барысында адам өзіне тек қажетті білімді ғана алып қоймайды, сонымен бірге ол осы жинақтағанын қолдануға болатын мүмкіндіктерді де іздейді. <>

Бала тәрбиелеу – болашаққа ең үлкен инвестиция.<>

Баланы білім мен еңбекке дайындау – ата-ананың борышы.<>

Ұлт денсаулығы – біздің табысты болашағымыздың негізі.<>

Мектеп өмірдің алғашқы сабақтарын береді. Қоғамда өмір сүруге, оның тәртіптеріне бағынуға үйрете отырып, мектеп сонымен бірге әрбір баланың жеке ерекшеліктерін басып тастамауы керек.<>

Дамыған елдердегі ең басты қағидат мынандай – жұмыс адамды емес, адам жұмысты іздейді.<>

Әр адам жұмыс істеуге, орналасуға және өмір сүруге мүмкіндік бар жерлерге ұмтылады. Бұл әлемнің барлық дамыған елдері үшін аксиома.<>

Егер біз өмір сапасының әлемдік жоғары үлгі-қалыптарына жетеміз десек, онда соған сәйкес еңбек ету қажет.<>

Діни фанатизм нанымның молдығынан емес, шынайы діни мәдениеттің кемдігінен шығады.<>

Меніңше, діннен адамдарды бір-біріне қарсы қоятын емес, бір-бірімен табыстыратын бастауларды іздеген абзал.<>

Дінді зорлық пен қудалау қаруы қылып пайдалану – біздің жүрегіміздегі Құдайдың айтқанынан емес, саяси әзәзілдердің айтқанынан етек алып жүрген әдет.<>

Ата-аналар балаларына, ал балалар өздeрiнiң қартайған ата-аналарына қамқoр бoлғанда, әйeл oтбасы мeн қoғамда құрмeткe иe бoлғанда — eлiмiз үшiн алаңдамауға да бoлады.<>

Ғасырлар бойы қазақтың ұлт ретіндегі мәдени тұтастығына ең негізгі ұйтқы болған – оның ғажайып тілі.<>

Тарих пен тіл – тамырлас.<>

Ұлтты күшейтудің бірінші тетігі — тіл.<>

Мен сіздерге – жаңа буын қазақстандықтарға сенім артамын. Сіздер Жаңа бағыттың қозғаушы күшіне айналуға тиіссіздер.<>

Дәстүр мен мәдениет – ұлттың генетикалық коды.<>

Тек саламатты ұлт қана бәсекелестікке қабілетті болмақ.<>

Еліміздің басты байлығы, ең қастерлі қазынасы жердің астында да емес, үстінде де емес – адамдарымыздың жүрегінде.<>

Сөз бұзылса, ой да бұзылады.<>

Ана тілі – бәріміздің анамыз, өйткені ол ұлтымыздың анасы.<>

Бізге Ана тілімізден асқан тарихи мұра жоқ. Ендеше, оны жан аямай қастерлеуден асқан биік парыз жоқ.<>

Әр елдегі қазақ әр елдің тілін мықтап игерсе, ол шетел тілінде сөйлесе – тіпті жақсы. Бірақ он шетел тіліне орап, ана тілін тұншықтырып, көміп тастаса – ол кешірілмес күнә.<>

Халқына жаны шындап ашитын қайраткер орға жығатын емес, өрге шығатын жол сілтейді.<>

Адам еркін болмайынша – қоғам еркін болмайды. Қоғам еркін болмайынша – ой еркін болмайды. Ойың еркін болмайынша – ісің алға баспайды.<>

«Егер де өзім бүгін заңға қайшы келсем, қарсы шықсам, онда ертең құқығым табанға басылған кезде менің сол құқығымды кім жақтайды, кім қолдайды?» деп ойлау керек.<>

Адам мәңгі жасамайды, мәңгі жасайтын – оның ісі.<>

Адамның әр ісі – жасаған барлық жақсылығы мен жамандығы кейінгі ұрпақтар тарапынан әділ бағасын алмай қоймайды.<>

Мен әлдебір әдемі қисындардан гөрі ақылға қонымды қарапайым істерді артық санаймын.<>

Қай қоғамда да адам өз еңбегімен қадірлі.<>

Әйел – өмір тірегі ғана емес, әйел – өмірдің өзі.<>

Жер бетіндегі жақсылық, ізгілік, қайырымдылық атаулының бәрі де ананың ақ сүтінен тарайды.<>

Әйел – бесік иесі. Демек, әйелдің, жайы түзелмей – бесігіміз түзелмейді, бесігіміз түзелмей – еліміз толық түзелмейді.<>

Қоғамның даму барысын өмірде – нәзік, көңілде – биік, ал істе – мығым әйелдер қауымынсыз көзге елестету мүмкін емес.<>

Адам ата-бабасын жамандап абырой таппайды. Бірақ өткеннің жақсысынан үйреніп, жаманынан жирене алмаған ұрпақтың да көсегесі көгере қоймасы белгілі.<>

Жаңа үйдің берекесі қабырғасының қиюымен емес, сол үйдегі теңнің жиюымен, демек, отбасындағы сыйластықпен, татулықпен кіреді.<>

Жас кезінде үлкен іске құлаш сермемеген жаннан жасы ұлғайғанда үлкен нәтиже күтудің өзі бекершілік.<>

Егер сыпайылық адам көркі десек, ол дарынды жастарды одан әрі көріктендіре түседі.<>

Жастарымыз салт-дәстүрімізді көздің қарашығындай бағып жүретін, көптің көкейіне үміт отын жағып жүретін, адамзаттың озық ой көгінде ағып жүретіндей болуы тиіс.<>

Талант – Жаратқанның сыйы ғана емес, сонымен бірге өзінің алдындағы, қоғам мен Отан алдындағы жоғары жауапкершілік те.<>

Нағыз саясатшыға ең кемі үш қасиет керек: теориялық дайындық, экономикалық қызмет тәжірибесі, қабылданған шешімнің орындалуына жауапкершілік.<>

Балалар – қоғамымыздың ең әлсіз және қорғансыз бөлігі және олар құқықсыз болуға тиіс емес. Елбасы ретінде мен әрбір сәбидің құқығы қорғалуын талап ететін боламын.<>

Біздің топырағымызда туған кез-келген сәби – қазақстандық. Және мемлекет оны қамқорлығына алуға тиіс.<>

Естеріңізде болсын: сіздердің табыстарыңыз – атааналарыңыздың табысы, туғандарыңыз бен туыстарыңыздың табысы, отбасыларыңыздың табысы, барлық отандастарыңыздың табысы, біздің Отанымыздың табысы.<>

Мемлекет сіздердің алдарыңыздан жаңа мүмкіндіктер ашылуы үшін барлығын жасауда. Олар – сіздердің атааналарыңыз тіпті ойлап та көрмеген мүмкіндіктер.<>