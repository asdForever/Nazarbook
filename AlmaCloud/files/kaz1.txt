Мен сіздерге Отанды сүюді және оған қамқорлық жасауды тілеймін.<>

Шынайы патриотизм дауыс көтере сөйлеген сөздерден емес, нақты істер мен жауапты қимыл-әрекеттерден көрінуі керек.<>

Отанды сүю – біздің перзенттік парызымыз, қарыс қадам үшін жанын қиған бабалардың асыл аманатына адалдығымыз!<>

Өзгенің дүниетанымын, құндылықтарды тануын сергек сезімталдықпен түсіну – қазақ болмысының ең бір аяулы қасиеті.<>

Байырғы ұлы бабаларымыздың ұрпағы ретінде, біреудің шайнап бергенін малдану бізге жараспайды. Сондықтан да өткенімізге, бүгініміз бен болашағымызға жалтақсыз жанар тіктейтін мезгіл жетті.<>

Қазақ әдебиеті, тілі, ауыз әдебиеті, музыкасы – әрқайсымыздың да рухани дүниемізді орасан байыта алады.<>

Халықтар достығы біздің ең басты бірегей байлығымыз ғана емес, сонымен қатар сеніміміз де, үмітіміз де.<>

Ұлт дегеніміз жанды организм, оның даму барысы әлеуметтік-биологиялық және мәдени мүмкіндіктермен шектеліп отырады.<>

Бүкіл әлемдік дамудың қасқа жолы тіпті де бөліну мен оқшаулану арқылы емес, кірігу, бірігу процесі арқылы өтеді.<>

Қазақ мәдениеті біздің түркі бабаларымыздың мәдениеті сияқты, қандай әсер ықпалды бастан кешірсе де, томаға-тұйықтыққа берілмеген, ұдайы синкретті болып отырған.<>

Қазақстанның этномәдени әртектілігі дегеніміз – біздің артықшылығымыз, бұл қатерлі тұзақ емес, өркендеуіміздің тұғыры.<>

Қазақстанның мәдени кеңістігі – алуан-алуан этномәдениеттердің өзара байланысы мен өзара толығып отыруының кеңістігі.<>

Бұл дүниеде біздің бір ғана Отанымыз бар, ол – тәуелсіз Қазақстан.<>

Отаншылдық рухы бізге ауадай қажет.<>

Мен үшін елімді дамыған елдердің сапына тұрғызып, санатына қосудан үлкен мақсат жоқ.<>

Елі мұратқа жетпей тұрып, ері мұратқа жетуші ме еді?!<>

Тамағыңды тауып жерлік кәсіп, одан да тәуір қызмет жолығар. Бірақ ол қара орманың – өскен еліңнің ортасында жүріп ішкен бір жұтым қара суға қайдан татысын?!<>

Жырақтағы жұртың жаутаңдап қарап отырса, кісінің жаны қайдан жай табады?!<>

Мейлі, сен патша не қойшы бол, бәрібір... Атамекеніңнен табаның тайса – жетімсің...<>

Отаны бірдің – тілегі бір, жүрегі бір.<>

Елдік те ерлік сияқты сын сағатта танылады.<>

Өсер елдің баласы арманшыл болса, Өшер елдің баласы жанжалшыл болады.<>

Дауы таусылмайтын елдің жауы да таусылмайды.<>

Ел болу үшін – ұлттық рух, ұлттық қасиет және ұлтқа деген сенім болуы керек.<>

Қазақстанда тұратын әрбір адам өзін осы елдің перзенті сезінбейінше, болашағына сенбейінше, біздің жұмысымыз ілгері баспайды.<>

Мен білгенде, мына дүниенің дидарында «Жаным –арымның садағасы» деген сөзден артық ұлы сөз жоқ. Соны айтқан – қазақ.<>

Әрбір адам бала кезінен «Қазақстан – менің Отаным, оның мен үшін жауапты екені сияқты, мен де ол үшін жауаптымын» деген қарапайым ойды бойына сіңіріп, өсетіндей болғаны жөн.<>

Қазақ даласы – Ұлы Түркі елінің қара шаңырағы.<>

Садағаң кетейін, айналайын халқым! Сенің мүддең жолында бойдағы қуат, ойдағы нәрдің бәрін сарп етуге бейілмін.<>

Мемлекетіміздің діңгегі – қазақ халқы. Ел де, жер де – қазақтікі. Ел болудың ұяты да біздің жұрттың мойнында.<>

Рухы еркін халық қана ұлы істерді атқара алады.<>

Біз кешегісі тұлдыр, болашағы бұлдыр халық емеспіз.<>

Қазақтың ұлттық рухы оның ерлігінде жатыр.<>

Өткен жолын жетік білетін қауым алар асуларын да айқын елестете алады.<>

Бабаларын қалтқысыз қастерлей білген халық балаларының болашағын да қапысыз қамдай алмақ.<>

Қабырғалы халқы болмаса, қандай басшының да тауы шағылмай, тауаны қайтпай қоймайды.<>

Өз халқын сүйген адам ғана оның тағдыры үшін күйе алады.<>

Халықтың сенімін ақтаудан артық абырой жоқ, болуы да мүмкін емес.<>

Халықтар арасындағы келісім мен достықтың алтын тамыры қазақтарға тән асыл қасеттерде жатыр.<>

Ұлттың ұлы болмай тұрып, адамзаттың перзенті болу мүмкін бе? Мүмкін емес!<>

Шынайы ұлттық сана жоқ жерде ұлттар мен өзге ұлттық мәдениеттерді шынайы құрметтеу де мүмкін емес.<>

Бостандық пен демократия – ұлы игілік.<>

Азаматтық татулық пен ұлтаралық келісім – біздің басты құндылығымыз.<>

Қазақстан патриотизмінің іргетасы – барлық азаматтардың тең құқылығы және олардың Отан намысы алдындағы жалпы жауапкершілігі.<>


