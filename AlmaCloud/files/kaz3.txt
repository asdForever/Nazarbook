Уақытты таңдамайды – онда өмір сүреді.<>

Уақыт жылдам, ол өзінің жаңа тәртіптерін ұсынады және ешкімді де күтіп тұрмайды.<>

...болашаққа үңілу қиын, өткенді өзгерту мүмкін емес.<>

Ақпарат пен мәдениет ағыны ғаламдық деңгейде күрт үдеген қазіргі таңда «Жер ортасы - Көктөбе» деп тапжылмай отырып қалуға болмайды.<>

Тарихты тудырушы да, мемлекеттік биліктің бірденбір бастау- бұлағы да – халықтың өзі.<>

Тәуекелі тұратындардың ғана қолы жетпесе, Тәуелсіздік бола ма? Азаппен, арпалыспен келмесе, Азаттық бола ма? Оңайлықпен келсе, оның қадірі бола ма? Қадірі жоқ нәрсе қолда ұзақ тұра ма?<>

Алда тұрған сын белестерден білекке–білек, жүреккежүрек, тілекке–тілек қоса білсек қана, абыройлы өте аламыз.<>

Тәуелсіздік Туын тігуге қаншалықты қажыр-қайрат керек болса, оны құлатпай сақтап қалуға соншалықты қажыр-қайрат керек.<>

Бойында қаны бар, намысы бар әрбір азамат: «Енді тәуелсіздікті қалай кемелдендіреміз, елдің көсегесін қайтсек көгертеміз?!» деп ой-санасын қамшылауы керек.<>

Халық кешпейтін бірақ нәрсе бар: елдің қолына зарықтырып келіп қонған бақыт құсынан – Тәуелсіздіктен айырылуды кешпейді.<>

Ұлттық мүддеге қызмет ету үшін әркім өзгені емес, өзін қамшылауға тиісті.<>

Ұлттық намыс – ұлы ұғым.<>

Өзімізді жамандай бергенде, бізге жақсылықты кім әкеледі?!<>

Тарих – өткеннің сабағы, алдағының кейінгіге өнегесі.<>

Мәртебелі болашақ туралы армандай отырып, мерейлі өткенімізді де жадымызда сақтағанымыз жөн.<>

Өткенге қарап, ертеңіңді түзе.<>

Өмір де аққан дария сияқты: бір орнында тұрмақ емес.<>

Өткеннің өнегесі – бүгінгінің баға жетпес байлығы.<>

Тарихты елдің азаматтары жасайды.<>

Өткенді тану, тарихты терең пайымдап, оған әділ баға беру – үлкен парасаттылық пен жауапкершілікті талап етеді.<>

Атадан қалғанның бәрі бірдей алтын емес.<>

Қазақтың бүкіл тарихы – бірігу тарихы, тұтастану тарихы. Қазақ – тек бірігу, бірлесу жолында келе жатқан халық.<>

Ел бірлігі – ең асыл қасиет.<>

Бірлік – біздің қасиетті туымыз.<>

Үдеудің сыры – бірлікте, Жүдеудің сыры – алауыздықта.<>

Бірлігі жақсының тірлігі тапшы болмайды.<>

Бақ та, тақ та таласқанға бұйырмайды, халықтық істе жарасқанға бұйырады.<>

Бірлігі берекелі, тірлігі мерекелі, ынтымағы жарасқан елдің ғана ырысы мен табысы мол болмақ.<>

Өз халқын сүйетін адам, өз жұртына жақсылық тілеген кісі өзге халықтарды ашындырмайды, өз ұлтын ешкімге қарсы қоймайды.<>

Отбасында екеу келіспесе – шаңырақ шайқалады, екі басшы келіспесе – компания күйрейді, ал ел ішінде, ұлт пен ұлыс арасында жанжал шықса – мемлекет құлайды.<>

Адамзаттың арманы – рухани бостандық пен сөз еркіндігі.<>

Көзсіз көнтерілік те, ессіз күстаналық та – бірдей қауіпті.<>

...соғыс ең басты құндылықты – адамның өмірін үзіп түседі. Ал өмірден артық ештеңе жоқ.<>

Ұлттық идея – идеология жәдігөйлерінің ашқан жаңалығы емес, миллиондаған адамдардың өздерінің ұлттық міндеттерін түсінуінің жемісі болып табылады.<>

Сын сағатта елдігіміз де, ерлігіміз де бойымыздан табылуға тиіс.<>

Кез-келген, тіпті ең керемет деген идеялардың өзі, егер оларды жүзеге асыру үшін адам қанын, көз жасы мен тақсіретін талап етсе, көк тиындық құны болмайды.<>

Ең басты міндет – қайталап айтамын, халықтың рухын көтеру. Өзіне деген сенімін арттыру.<>

Ұлылар қашан да халықты рухани асылдандырып отырған.<>

Ақыл табылмай тұрып, ештеңе де табылмайды.<>

Ұмтылсаң – ұтарсың.<>

Жоспардан өмірдің өзі батыл екенін тәжірибеміз көрсетіп отыр.<>

Тапқаныңды ғана тарата аласың, қолыңда барыңды ғана бөліске саласың.<>

Адамдар елдің өмірі қалай өзгеріп жатқанын өздерінің тұрмыс-тіршілігінен байқайды.<>

Нарық – ебі жоқтың ғана еншісін алып, құтын қашырады, ал алғырдың, амалшыл адамның несібесін асырады.<>

Әркім өзінің игілігіне еңбек етсін, сонда мемлекеттің де игілігі артады.<>

Адам уақытқа өкпе артпауы керек. Рас, уақыт қиын. Бірақ уақытты таңдамайды, онда өмір сүреді.<>

Басыңдағы бақытты бағалай алу үшін оның қадір-қасиетін толық танып-білуің қажет.<>

Ештеңе де өзінен-өзі аспаннан аяғы салбырап түсе қалмайды. Өсу, тұрақты даму жағдайына жету үшін де белгілі бір кезеңдерден өту қажет.<>

Бүгінгі қазақ – ұлттық сана деңгейіне көтерілген қазақ.<>

Тарихи сенімділік – біздің ұлы тірегіміз.<>

Қазақтың халық мақалы: «Шапшаң жүргенге шаң жұқпас» дейді. Сондықтан да бізге – уақыт төреші. Мұратына жүрген жетеді.<>

Алмағайып кезең – кісінің басына үлкен сын.<>

Иә, жағдайды тым дәріптеп, қалыптасқан жаңа жағдайды күшпен өзгертуге тырысудың да қажеті жоқ. Алайда тарих дариясының жағасында ағыстан көз алмай, құр бақылап отырғаннан да ештеңе бітпейді.<>

Өлшем біреу ғана – өте жоғары этика және кәсібилік.<>

Біз астананы мүлде жаңадан салдық. Оны көшіруге байланысты болған барлық проблемаларды жүрегімізден өткіздік. Бұл арман еді. Енді ол – тамаша қала, Қазақстанның мақтанышы және жүрегі.<>

Біздің астанамыз – қайталанбас астана. Біздің қиялымыздың ұшқырлығы, ойымыздың өткірлігі мен шеберлеріміздің іскерлігі қаншаға жетеді, оның бірегейлігі де соншалықты болады.<>

Біздің еліміздің алдында Жердің бетінен әріде жатқан жаңа биіктер тұр, оның тең ортасында – тамыры тереңге жайылған Бәйтерек – Қазақстанның ғарыштық діңгегі тұр. <>

Мемлекеттің ең негізгі сыртқы саясаты – көршілермен тату болуымыз керек. Онсыз мемлекеттің болашағы бұлыңғыр болады.<>

Теңдік қағидасына негізделмеген ықпалдастықтан ештеңе де шықпайды.<>

Еуразиялық одақ – бүгінгі күн мен болашақтың күрделі сынақтарымен өлшенетін мегажоба.<>

Бoстандық пeн тәуeлсiздiктi жeңiп алу жeткiлiксiз, oны табанды түрдe қoрғап, нығайтып, ұрпақтарға қалдыру қажeт.<>

Адамзат Үшінші индустриялық революция табалдырығында тұр, ол өндіріс ұғымының өзін өзгертеді. Технологиялық жаңалықтар әлемдік нарықтың құрылымы мен қажеттіліктерін түбегейлі өзгертеді.<>

Цифрлық және нанотехнология, регенеративтік медицина және басқа да көптеген ғылыми жетістіктер қоршаған ортаны ғана емес, адамның өзін трансформациялап, күнделікті ақиқатқа айналады.<>

Дағдарыстар өтеді, кетеді. Ал мемлекет тәуелсіздігі, ұлт мұраты, ұрпақ болашағы сияқты құндылықтар мәңгі қалады.<>

Бүкіләлемдік тарихи процестің жеделдеуі қай кезде де мемлекеттер алдында жаңа шектеусіз мүмкіндіктер ашады.<>

Бәрін де тарихтың сыйсыбағасы деуге болар, алайда жан-жүрегіңнің аңсары болған азаттықты ешкім де сыйға тарта алмайды.<>

Жeтeкшi фактoр – бұл адамдардың өзi, oлардың eрiкжiгeрi, күш-қуаты, табандылығы, бiлiм-бiлiгi. Бұл – бiзгe гүлдeну мeн тәуeлсiздiк eсiгiн айқара ашуға мүмкiндiк бeрeтiн нақ сoл «алтын кiлттiң өзi».<>

2030 жылға қарай Қазақстан Oрталық Азия Барысына айналады жәнe өзгe дамушы eлдeр үшiн үлгi бoлады дeп сeнeмiн.<>

Қазақстан табысты индустриялық держава болады – мен бұған әбден сенімдімін.<>

Қазақстан – қазіргі заманғы мемлекет. Біздің мемлекетіміз кемелдікке жетті.<>

Ал кейінгі толқын жастарға айтарым: Сендер – болашаққа деген үкілі үмітіміздің тірегісіңдер...<>

Мен ХХІ ғасыр Қазақстанның «алтын ғасыры» боларына сенемін. Бұл бейбітшіліктің, тұрақтылық пен гүлденудің ғасыры болады.<>

Қандай байлық болмасын, оның түбі бір сарқылатыны хақ. Сарқылмайтын, терең бойлаған сайын, керісінше, еселеп арта беретін бір байлық бар, ол – білім.<>

Материалдық игіліктермен еш өлшенбейтін руханият, адамгершілік деген даусыз ұлы құндылықтары бар.<>

Жаңа қазақстандық патриотизм – біздің көпұлтты және көпконфессиялы қоғамымыз табысының негізі.<>